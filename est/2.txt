План дій під час обшуку приміщення
1.	Вимагати пред’явлення ухвали слідчого судді.
2.	Пам’ятайте. Обшук проводиться з метою виявлення та фіксації відомостей про обставини вчинення кримінального правопорушення, відшукання знаряддя кримінального правопорушення або майна, яке було здобуте у результаті його вчинення, а також встановлення місцезнаходження розшукуваних осіб.
(якщо проводять обшук для виявлення документів по одній фірмі, а вилучають усе підряд, оскаржуйте).
3.	Вимагати надати можливість подзвонити та викликати свого адвоката для надання правової допомоги.
Особа, у житлі чи іншому приміщенні якої проводиться обшук, має право користуватися правовою допомогою адвоката на будь-якій стадії проведення обшуку. Невиконання цих вимог тягне передбачену законом відповідальність (ч. 3 ст. 236 КПК).
4.	Визначити представника юридичної особи (фірми) при проведенні обшуку.
5.	Пам’ятати, що недопустимими є докази, що були отримані під час виконання ухвали про дозвіл на обшук житла чи іншого володіння особи у зв’язку з недопущенням адвоката до цієї слідчої дії. Факт недопущення до участі в обшуку адвокат зобов’язаний довести в суді під час судового провадження (останні змін до КПК п. 3 ч. 3 ст. 87 КПК). Фіксуйте недопущення адвоката на відео.
6.	Пам’ятати, відповідно до ч. 1 ст. 107 КПК України стороні захисту (адвокату, підозрюваному, обвинуваченому, захисникам та законним представникам) надається право безперешкодного фіксування проведення обшуку за допомогою відеозапису. 
7.	Пам’ятати. Запис, здійснений за допомогою звуко- та відеозаписувальних технічних засобів під час проведення слідчим, прокурором обшуку, є невід’ємним додатком до протоколу. Дії та обставини проведення обшуку, не зафіксовані у записі, не можуть бути внесені до протоколу обшуку та використані як доказ у кримінальному провадженні (ч. 2 ст. 104 КПК).
(потрібно все фіксувати на відео
Хитрість слідчого: Давайте свій мобільний, бо згідно ч. 3 ст. 107 КПК України у матеріалах кримінального провадження зберігаються оригінальні примірники носіїв технічної інформації, зафіксованої процесуальної дії, резервні копії яких зберігаються окремо. Слідчий може попросити вилучити телефон, на що йому можна послатись на 
Адвокат. Повідомити слідчому прокурору. Що якщо адвокат не буде вважати, що даний доказ може бути використаний на підтвердження винуватості обвинуваченого, він надасть можливість зробити копію після розкриття матеріалів в порядку ст. 290 наприкінці досудового розслідування ( ч. 6 ст. 290). 
Згідно ч. 6 ст. 290 КПК України сторона захисту має право не надавати прокурору доступ до будь-яких матеріалів, які можуть бути використані прокурором на підтвердження винуватості обвинуваченого у вчиненні кримінального правопорушення.
Адвокатською таємницею є будь-яка інформація, що стала відома адвокату (ч. 1 ст. 22 ЗУ Про адвокат)
Адвокат, адвокатське бюро, адвокатське об’єднання зобов’язані забезпечити умови, що унеможливлюють доступ сторонніх осіб до адвокатської таємниці або її розголошення. (ч. 3 ст. 22 ЗУ «про авдокатуру)
Особи, винні в доступі сторонніх осіб до адвокатської таємниці або її розголошенні, несуть відповідальність згідно із законом. (п. 5 ст. 22 ЗУ «Про адвокатуру»).
8.	Згідно з ч. 3 ст. 236 КПК перед початком виконання ухвали слідчого судді керівнику підприємства (особі, яка володіє житлом чи іншим володінням), а за його відсутності - іншій присутній особі повинна бути пред'явлена ухвала і надана її копія. 
9.	 Уважно ознайомитися зі змістом ухвали.
10.	Надати копію ухвали - обов'язок слідчого або прокурора, який збирається провести обшук.
11.	 Перевірити, чи  саме те місце або приміщення, в якому перебуваєте ви, зазначене в ухвалі.
12.	 Пересвідчитися, що ухвала про обшук відповідає вимогам, визначеним ч. 2 ст. 235 КПК.
13.	 Вимагати обов'язкової участі в проведенні обшуку двох незацікавлених понятих саме своїх. ( ч. 7 ст. 223 КПК).
14.	 У "чужих" понятих вимагати документи, що засвідчують особу. (Підстава - Ваш сумнів в їх незацікавленості.)
15.	 Пам'ятати, що слідчий, прокурор має право заборонити будь-якій особі залишити місце обшуку до його закінчення та вчиняти будь-які дії, що заважають проведенню обшуку (ч. 3 ст. 236 КПК України).
16.	 Під час проведення обшуку не залишати нікого з тих хто проводить обшук без нагляду співробітниками підприємства.
17.	Пам’ятатати. Слідчий, прокурор має право заборонити будь-якій особі залишити місце обшуку до його закінчення та вчиняти будь-які дії, що заважають проведенню обшуку.
18.	 Вимагати вжити належних заходів для забезпечення присутності під час проведення обшуку осіб, чиї права та законні інтереси можуть бути обмежені або порушені. (ч. 1 ст. 236 КПК)
19.	Вимагати повного та чіткого переліку в протоколі обшуку всіх вилучених предметів та документів. 
20.	Пам'ятати, що при обшуку слідчий, прокурор має право оглядати і вилучати речі і документи, які мають значення для кримінального провадження. Предмети, які вилучені законом з обігу, підлягають вилученню незалежно від їх відношення до кримінального провадження. Вилучені речі та документи, які не входять до переліку, щодо якого прямо надано дозвіл на відшукання в ухвалі про дозвіл на проведення обшуку, та не відносяться до предметів, які вилучені законом з обігу, вважаються тимчасово вилученим майном. У разі вилучення копій документів обов'язково складається реєстр вилучених документів (п. 9 ст. 9 Закону України "Про бухгалтерський облік та фінансову звітність").
21.	Фіксуйте, фотографуйте мішки з вилученим майном. Якщо у вас відібрали телефон, попросіть слідчого сфотографувати, зафіксувати мішки з вилученим майном, яке не було належним чином описане..(він може це зробити на підставі ч. 7 ст. 236 КПК України.
22.	Памятайте. Згідно ч. 6 ст. 236 КПК України слідчий, прокурор під час проведення має право відкривати закриті приміщення, сховища, речі, якщо особа, присутня при обшуку, відмовляється їх відкрити або обшук здійснюється за відсутності осіб володільця, власника.
23.	Пам’ятати. Згідно ч. 5 ст. 236 КПК України за рішенням слідчого чи прокурора може бути проведено обшук осіб, які перебувають в житлі чи іншому володінні особи, якщо є достатні підстави, що вони переховують при собі предмети або документи, які мають значення для кримінального провадження.
24.	 Уважно вивчити протокол обшуку та опис вилученого.
25.	 Перш ніж поставити свій підпис - власноручно занести до протоколу свої зауваження, якщо при проведенні обшуку допущені будь-які порушення або в протоколі невірно відображено те, що відбувалося. Пересвідчитися, що в протоколі відсутні "пусті місця".
26.	Особи, у присутності яких здійснюється обшук, при проведенні цієї слідчої (розшукової) дії мають право робити заяви, що підлягають занесенню до протоколу обшуку (ч. 8 ст. 236 КПК). Протокол має відповідати вимогам ст. 104 КПК.
27.	 Вимагати підписання понятими протоколу обшуку.
28.	Протокол підписують усі учасники, які брали участь у проведенні процесуальної дії (ч. 5 ст. 104 КПК).
29.	 Вимагати залишити Вам примірник протоколу та опису вилученого.
30.	 Якщо в ході обшуку виявлені компрометуючі документи або предмети, прийняти рішення про  утримання від підписання протоколу обшуку та дачі будь-яких пояснень, або ж навпаки - підписати протокол із зауваженнями.
31.	Якщо особа, яка брала участь у проведенні процесуальної дії, відмовилася підписати протокол, про це зазначається в протоколі. Такій особі надається право дати письмові пояснення щодо причин відмови від підписання, які заносяться до протоколу (ч. 6 ст. 104 КПК).
32.	 Пам’ятати. Ухвала слідчого судді про дозвіл на обшук житла чи іншого володіння особи з підстав, зазначених у клопотанні прокурора, слідчого надає право проникнути до житла чи іншого володіння особи лише один раз.
33.	Пам’ятати. Вилучені речі та документи, які не входять до переліку, щодо якого прямо надано дозвіл на проведення обшуку, та не відносяться до предметів, які вилучені законом з обігу, вважаються тимчасово вилученим майном. (ч. 7 ст. 236 КПК України).
34.	Пам’ятати. У разі тимчасового вилучення майна під час обшуку, огляду, здійснених на підставі ухвали слідчого судді, передбаченої статтею 235  (це обшук) , клопотання про арешт такого майна має бути подано слідчим, прокурором протягом 48 годин після вилучення майна, інакше майно має бути негайно повренуто особі, в якої його було вилучено.
35.	Пам’ятати. У разі відсутності осіб у житлі чи іншому володінні копія ухвали повинна бути залишена на видному місці. (ч. 4 ст. 236 КПК).
36.	Пам’ятати. Слідчий, прокурор зобов’язаний забезпечити схоронність майна, що знаходиться у житлі чи іншому володінні особи, та неможливість доступу до нього сторонніх осіб. (ч. 4 ст. 236 КПК України).
37.	 Вимагайте згідно ч. 9 ст. 236 КПК України надати другий примірник протоколу обшуку разом із доданим до нього описом вилучених документів та тимчасово вилучених речей (за наявності) вручається особі у якої проведено обшук, а в разі її відсутності – повнолітньому членові її сім’ї або його представникові.
38.	При проведенні обшуку на підприємстві, в установі або організації другий примірник протоколу вручається керівнику або представникові підприємства, установи організації.
Додаток № 1 
до протоколу обшуку________________________
__________________________________________
від _______________ року по кримінальному провадженню від ________________ року 
№ __________________________________

Зауваження адвоката ___________________________ до протоколу обшуку 
 Не була надана можливість одержати правову допомогу адвоката (відповідно до  ст. 59 Конституції України, ч. 3 ст. 20, 236 КПК України);
 В порушення ст.13, ч. 2 ст. 234 КПК України обшук проводився без ухвали слідчого судді;
 Не була пред’явлена ухвала про дозвіл на проведення обшуку (ст. 13, ч. 3 ст. 236 КПК України);
 Не була надана копія ухвали про дозвіл на проведення обшуку (відповідно до ст. 236 КПК України);
 Перед початком виконання ухвали слідчого судді, особі, яка володіє житлом чи іншим володінням, а за її відсутності – іншій присутній особі не була пред’явлена ухвала і надана її копія ( ч. 3 ст. 236 КПК України) (з даної статті вбачається, що під час обшуку має бути присутній власник приміщення) 
 В порушення ч. 2 ст. 234 КПК України обшук було здійснено особою, яка не зазначена в ухвалі про дозвіл на проведення обшуку;
 Ухвала про дозвіл на обшук житла чи іншого володіння особи може бути виконана слідчим чи прокурором, однак дані особи були відсутні під час проведення обшуку (ст. 236 КПК України). 
 Обшук проводився оперативними співробітниками, проте доручення на них не були надані (не уповноважені особи, ч. 2 ст. 234);
 В порушення ч.1 ст. 234 КПК України обшук проводиться без мети виявлення та фіксації відомостей про обставини вчинення кримінального правопорушення, відшукання знаряддя кримінального правопорушення або майна, яке було здобуте у результаті його вчинення, а також встановлення місцезнаходження розшукуваних осіб;
 Було проведено більше одного обшуку по одній ухвалі про дозвіл на проведення обшуку (відповідно до ч. 1 ст. 235 КПК України);
 В порушення п. 1 ч. 2 ст. 235 КПК України в ухвалі про дозвіл на проведення обшуку не вказано строк дії ухвали, який не може перевищувати одного місяця з дня постановлення ухвали;
 В порушення п. 2 ч. 2 ст. 235 КПК України в ухвалі про дозвіл на проведення обшуку відсутні відомості про прокурора, слідчого, який подав клопотання про обшук;
 В порушення п. 3 ч. 2 ст. 235 КПК України в ухвалі про дозвіл на проведення обшуку не вказано положення закону, на підставі якого постановляється ухвала;
 В порушення п. 4 ч. 2 ст. 235 КПК України в ухвалі про дозвіл на проведення обшуку відсутні відомості щодо житла чи володіння особи або частину житла чи іншого володіння особи, які мають бути піддані обшуку;
 В порушення п. 5 ч. 2 ст. 235 КПК України в ухвалі про дозвіл на проведення обшуку відсутні відомості щодо особи, якій належить житло чи інше володіння, та особу, у фактичному володінні якої воно знаходиться;
 В порушення п. 5 ч. 2 ст. 235 КПК України в ухвалі не зазначено саме особу, яка орендує приміщення;
 В порушення п. 5 ч. 2 ст. 235 КПК України в ухвалі не зазначено володільця приміщення;
 В порушення п. 5 ч. 2 ст. 235 КПК України в ухвалі про дозвіл на проведення обшуку не вказано речі, документи або осіб, для виявлення яких проводиться обшук;
 В порушення ч. 7 ст. 223 КПК України при здійсненні обшуку не були присутні не менше двох понятих;
 У понятих не перевірено документи, що посвідчують особу (ЗУ «Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус»);
 В порушення ч. 5 ст. 236 КПК України у протоколі обшуку не зафіксований хід і результати особистого обшуку;
 В порушення ст. 234, 236 КПК України вилучені речі та документи, які не входять до переліку, щодо якого прямо надано дозвіл на відшукання в ухвалі про дозвіл на проведення обшуку;
 Не було вручено другий примірник протоколу обшуку разом із доданим до нього описом вилучених документів та тимчасово вилучених речей особі у якої було проведено обшук, а в разі її відсутності – повнолітньому членові її сім’ї або його представникові (відповідно до ч. 9 ст. 236 КПК України);
 В порушення ч. 9 ст. 236 КПК України при проведенні обшуку на підприємстві, в установі або організації другий примірник протоколу не був вручений керівнику або представникові підприємства, установи або організації;
 В порушення ч. 9 ст. 236 КПК України замість примірника протоколу (оригіналу) вручили копію протоколу обшуку;
 В порушення п. 1 ч. 3 ст. 104 КПК України в протоколі обшуку не містяться відомості про всіх осіб, які присутні під час проведення процесуальної дії;
 Учасникам процесуальної дії не було надано можливості ознайомитись із текстом протоколу обшуку перед його підписанням (ч. 4 ст. 104 КПК України);
 В порушення ч. 4 ст. 223 КПК України обшук проведено в нічний час (з 22 до 6 години);
Згідно ч. 2 ст. 236 КПК України обшук житла чи іншого володіння особи на підставі ухвали слідчого судді повинен відбуватися в час, коли завдається найменша шкода звичайним заняттям особи яка ними володіє, якщо тільки слідчий, прокурор не вважатиме, що виконання такої умови може суттєво зашкодити меті обшуку;
 В порушення ч. 1 ст. 107 КПК України клопотання адвоката про фіксацію процесуальної дії за допомогою технічних засобів не було задоволено. Збирання доказів передбачене п. 7 ч. 1 ст. 20 ЗУ «Про адвокатську діяльність та адвокатуру»;
 Відповідно до ст. 107 КПК України порушено право сторони захисту безперешкодного фіксування проведення обшуку за допомогою відеозапису; 
 В порушення ч. 1 ст. 107, 236 КПК України виконання ухвали слідчого судді, суду про проведення обшуку не фіксувалось за допомогою звуко- та відеозаписувальних технічних засобів;
 Не дали надати письмові пояснення стосовно відмови від підписання в протоколі (ч. 6 ст. 104 «Якщо особа, яка брала участь у проведенні процесуальної дії, відмовилася підписати протокол, про це зазначається в протоколі. Такій особі надається право дати письмові пояснення щодо причин відмови від підписання, які заносяться до протоколу.»);
 Додатки до протоколу не були упаковані належним чином та засвідчені підписами слідчого, прокурора, спеціаліста, інших осіб, які брали участь у виготовленні та/або вилученні таких додатків, (стенограма, аудіо-, відеозапис процесуальної дії, відсутній підпис адвоката на упаковках (ч.2-3 ст. 105 КПК України);
 В порушення ч. 1 ст. 107 КПК України та п.8 ст. 20 Закону України «Про адвокатуру та адвокатську діяльність» на клопотання адвоката не було застосовано відео-фіксацію обшуку;
 В порушення ст. 19 Конституції України слідчий не задовольнити клопотання адвоката про залучення його понятого. Оскільки адвокат діє «дозволено все, що не заборонено», а слідчий діє «дозволено все що передбачено законодавством». В діючому КПК не визначено хто обирає понятих, а тому, прохання задовольнити понятого адвоката мало б бути задоволено (ч. 7 ст. 223);
 в порушення ч. 9 ст. 236 КПК України особі у якої було проведено обшук (адвокату) не було залишено примірник протоколу та опису вилучених документів та тимчасово вилучених речей;
 В порушення ч. 2 ст. 27 Закону України «Про адвокатуру та адвокатську діяльність» адвоката не було допущено по усному договору до укладення письмового;
 В ухвалі про надання дозволу на проведення обшуку зазначена невірна адреса, кабінет місця проведення обшуку;
 Особи, що проводили обшук не представились, що унеможливило з’ясувати чи вказана дана особа в ухвалі про дозвіл на обшук та чи має вона повноваження;
 В дорученні на оперативних співробітників не вказано конкретних прізвищ цих співробітників;
 В дорученні на оперативних співробітників використовується печатка для пакетів, замість печатки для довідок;
 В порушення ч. 3 ст. 223 КПК України перед проведенням слідчої дії не роз’яснено права та обов’язки понятим;
 В порушення ч. 8 ст. 236 КПК України на прохання (заяву) адвоката (особи у присутності якої проводився обшук) службові особи не перевірили документи, що встановлюють осіб понятих. Згідно ч. 7 ст. 46 КПК України органи державної влади та органи місцевого самоврядування, їх службові особи зобов’язані виконувати законні вимоги захисника;
 Під час обшуку було проігноровано п. 2 ст. 23 Закону України «Про адвокатуру та адвокатську діяльність», відповідно до якої під час проведення обшуку чи огляду житла, іншого володіння адвоката, приміщень, де він здійснює адвокатську діяльність, тимчасового доступу до речей і документів адвоката має бути присутній представник Ради адвокатів регіону;
 В порушення п. 9 ст. 9 Закону України «Про бухгалтерський облік та фінансову звітність» копії та/або оригінали первинних документів та регістри бухгалтерського обліку були вилучені без складання реєстру вилучених документів;
 Виконання ухвали слідчого судді, суду про проведення обшуку не було в обов’язковому порядку зафіксоване за допомогою звуко- та відеозаписувальних технічних засобів. (ч. 1 ст. 107 КПК України);
 Слідчим в порушення ч. 1 ст. 236 КПК України не було вжито заходів для забезпечення присутності під час проведення обшуку осіб, чиї права та законні інтереси можуть бути обмежені або порушені.
 В порушення ч. 4 ст. 236 КПК України слідчий, прокурор не забезпечив схоронність майна, що знаходиться у житлі чи іншому володінні особи, та неможливість доступу до нього сторонніх осіб.
 В порушення ч. 5 ст. 236 КПК України обшук на підставі ухвали слідчого судді проводився в обсязі більшому ніж необхідно для досягнення мети обшуку з _____________ до _____________________, дата ______________________________.
 В порушення ч. 5 ст. 235 обшук осіб які перебували в житлі чи іншому приміщенні проводився за рішенням слідчого чи прокурора без достатніх підстав вважати, що вони переховують при собі предмети або документи, які мають значення для  кримінального провадження. Обшук осіб проводився без складання відповідного протоколу слідчої дії.
 В порушення ч. 6 ст. 236 КПК України закрите приміщення, сховище, речі, коли особа присутня при обшуку відмовилась їх відкривати або якщо володілець був відсутній відкривались не слідчим, прокурором, а сторонніми особами. В порушення п. 7 ст. 237, залучили так званих «спеціалістів» для відкриття приміщення без відповідного доручення/постанови слідчого, прокурора.
 В порушення ч. 2 ст. 168 КПК України вилучено електронні інформаційні системи або їх частини, мобільні термінали систем зв’язку;
 В порушення ч. 8 ст. 236 КПК України заяви осіб, у присутності яких здійснювався обшук, при проведення даної слідчої дії не були занесені до протоколу обшуку.
 В порушення ч. 1 ст. 107 відеозапис обшуку переривався.
 В протоколі обшуку не зазначено модель мікро-картки на яку відбувався відеозапис або модель відеокамери.
 В порушення ч. 5 ст. 236 не дочекалися 3 години і розпочали обшук до приїзду адвоката (Неявка адвоката, представника для участі у проведенні обшуку особи протягом трьох годин не перешкоджає проведенню обшуку).
 Під час обшуку не перевірялись правовстановлюючі документи власника приміщення або володільця приміщення.
 Під час обшуку проводився особистий обшук осіб, однак хід і результати такого обшуку не фіксувались в окремому протоколі ст. 236 КПК України.
 ____________________________________________________________________________________________________________________________________________________________________________________________________________________________________________________________


Даний додаток є невід’ємною частиною зазначеного протоколу

__________________р. 

Захисник		                                                                                                   ______________ 				







