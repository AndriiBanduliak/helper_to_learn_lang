
Договір про надання правової допомоги № ___ 

м. Київ                                                                                                        «___»  січня 2019 року 

Національна академія аграрних наук України, у подальшому «КЛІЄНТ», в особі президента Гадзала Ярослава Михайловича, що діє на підставі Статуту, з однієї сторони, 
та Адвокат  Бандуляк Андрій Олегович, далі «АДВОКАТ», що діє на підставі Свідоцтва про право на заняття адвокатською діяльністю серії ВН №000237, виданого на підставі рішення Ради адвокатів Вінницької області від 21.03.2018 № 3, з іншої сторони, уклали цей договір про наступне

1. ПРЕДМЕТ ДОГОВОРУ 
1.1. КЛІЄНТ доручає, а АДВОКАТ приймає на себе зобов’язання надавати правову допомогу в обсязі та на умовах, передбачених даним Договором. 
1.2. Правова допомога полягає у:
- наданні усних консультацій, порад та роз’яснень щодо правових питань (позицій);
- зборі інформації, документів, матеріалів, та їх правовий аналіз;
- складанні процесуальних документів;
- виконанні окремих доручень КЛІЄНТА, що не зашкодять його інтересам;
- участі у судових засіданнях;
- представництві, захисті прав та інтересів КЛІЄНТА в органах державної влади та місцевого самоврядування, в установах, організаціях і підприємствах усіх форм власності, у судах всіх інстанцій. 

2. ОБОВ’ЯЗКИ ТА ПРАВА СТОРІН
2.1. АДВОКАТ, на підставі звернення КЛІЄНТА, приймає на себе зобов’язання з надання наступної правової допомоги: 
- перевіряє на відповідність вимогам українського законодавства внутрішніх документів КЛІЄНТА, надає допомогу КЛІЄНТУ при підготовці та правильному оформленні вказаних документів; 
- приймає участь в підготовці та юридичному оформленні різного роду договорів, що укладаються КЛІЄНТОМ з юридичними особами, підприємцями та громадянами, надає допомогу в організації контролю за виконанням зазначених договорів, слідкує за застосуванням передбачених законом та договором санкцій по відношенню до контрагентів, які не виконують договірні зобов’язання;
- представляє у встановленому порядку інтереси КЛІЄНТА в господарських судах, судах загальної юрисдикції, адміністративних судах, а також в інших органах під час розгляду правових спорів;
- узагальнює та аналізує: практику розгляду судових та інших справ; спільно з іншими підрозділами КЛІЄНТА результати розгляду претензій; практику укладення та виконання договорів; надає КЛІЄНТУ пропозиції щодо усунення виявлених недоліків; 
- надає консультації, висновки, довідки з правових питань, що виникають у КЛІЄНТА в процесі здійснення діяльності; 
- зберігає адвокатську таємницю, предметом якої є питання, пов’язані з наданням правової допомоги, згідно з умовами цього Договору, а також документація (договори, бухгалтерська і податкова звітність, інші документи). 

2.2. КЛІЄНТ зобов’язаний:
- повідомити АДВОКАТА про всі вжиті заходи, що стосуються справи;
- інформувати АДВОКАТА про всі відомі обставини, які можуть мати суттєве значення для прийняття та виконання АДВОКАТА доручення відповідно до цього Договору;
- вчасно забезпечувати АДВОКАТА всім необхідним для виконання його доручень, передбачених цим Договором, в тому числі документами в необхідній кількості екземплярів, внутрішніми нормативними актами, які регулюють діяльність КЛІЄНТА, у випадку необхідності робочим місцем, транспортними засобами;
- при вирішенні спорів КЛІЄНТА з іншими підприємствами, установами, організаціями та фізичними особами, органами державної влади та місцевого самоврядування, їх посадовими та службовими особами, оперативно надавати повну та достовірну інформацію, що необхідна для врегулювання відповідного спору; 
- не вимагати виконання дій, що виходять за межі професійних прав і обов’язків АДВОКАТА;
- на вимогу АДВОКАТА надавати документи, що стосуються виконання доручення;
- інформувати АДВОКАТА про зміну місцезнаходження, адреси електронної пошти, номерів телефонів та факсу;
- відшкодовувати АДВОКАТУ фактичні витрати, необхідні для виконання Договору;
- своєчасно та в повному обсязі оплачувати вартість отриманих послуг за Договором.

2.3. АДВОКАТ має право:
- звертатися з адвокатськими запитами, у тому числі щодо отримання копій документів, до органів державної влади, органів місцевого самоврядування, їх посадових і службових осіб, підприємств, установ, організацій, громадських об’єднань, а також до фізичних осіб;
- представляти і захищати права, свободи та інтереси Клієнта у суді, органах державної влади та органах місцевого самоврядування, на підприємствах, в установах, організаціях незалежно від форми власності, громадських об’єднаннях, перед громадянами, посадовими і службовими особами, до повноважень яких належить вирішення відповідних питань;
- знайомитися з матеріалами справи, робити з них витяги, знімати копії з документів, долучених до справи, одержувати копії рішень, ухвал, брати участь у судових засіданнях, подавати докази, брати участь у дослідженні доказів, задавати питання іншим особам, які беруть участь у справі, а також свідкам, експертам, спеціалістам, заявляти клопотання та відводи, давати усні та письмові пояснення судові, подавати свої доводи, міркування щодо питань, які виникають під час судового розгляду, і заперечення проти клопотань, доводів і міркувань інших осіб, знайомитися з журналом судового засідання, знімати з нього копії та подавати письмові зауваження з приводу його неправильності чи неповноти, прослуховувати запис фіксування судового засідання технічними засобами, робити з нього копії, подавати письмові зауваження з приводу його неправильності чи неповноти, оскаржувати рішення і ухвали суду, користуватися іншими процесуальними правами, встановленими законом;
- ознайомлюватися на підприємствах, в установах і організаціях з необхідними для виконання Договору документами та матеріалами, крім тих, що містять інформацію з обмеженим доступом;
- складати заяви, скарги, клопотання, інші правові документи, та подавати їх у встановленому законом порядку;
- застосовувати технічні засоби, у тому числі для копіювання матеріалів справи, в якій АДВОКАТ здійснює захист, представництво або надає інші види правової допомоги, фіксувати процесуальні дії, в яких він бере участь, а також хід судового засідання в порядку, передбаченому законом;
- посвідчувати копії документів у справах, які веде АДВОКАТ, крім випадків, якщо законом установлено інший обов’язковий спосіб посвідчення копій документів;
- одержувати письмові висновки фахівців, експертів з питань, що потребують спеціальних знань;
- користуватися іншими правами, передбаченими Законом України „Про адвокатуру та адвокатську діяльність” та іншими законами;
- направляти КЛІЄНТУ повідомлення засобами: смс–розсилок; поштового зв’язку; електронної пошти; телефонного та/або факсимільного зв’язку.
АДВОКАТ може достроково розірвати угоду з КЛІЄНТОМ і відмовитися від надання послуг без складання  будь-яких  додаткових  угод  за наявності однієї з наступних підстав:
•	якщо КЛІЄНТ грубо порушує обов’язки, взяті ним на себе згідно з даним Договором, а саме, відмовляється від сплати гонорару частково або в повному обсязі;
•	КЛІЄНТ, незважаючи на роз’яснення АДВОКАТА, наполягає на досягненні результату, який АДВОКАТОМ  не може бути виконаний з об’єктивних причин;
•	належне виконання доручення стає неможливим через дії КЛІЄНТА, що вчиняються ним всупереч порадам АДВОКАТА;
•	КЛІЄНТ не погоджується погашати фактичні видатки або оплачувати роботу АДВОКАТА у разі суттєвого збільшення обсягу його роботи; 
•	фізичний або психологічний стан АДВОКАТА позбавляє його можливості належним чином продовжувати виконання Договору;
•	наявні будь-які факти або обставини, які роблять представництво АДВОКАТОМ інтересів КЛІЄНТА незаконним або неетичним,  та  в  інших випадках, передбачених законодавством.

2.4.  КЛІЄНТ має право:
- на будь-якій стадії виконання Договору отримувати від АДВОКАТА інформацію про хід виконання доручення;
- давати АДВОКАТУ усні або письмові вказівки щодо виконання доручення відповідно до цього Договору;
- отримувати від АДВОКАТА усні відомості про хід виконання доручення у порядку та на умовах, встановлених цим Договором;
- отримувати від АДВОКАТА юридичні консультації з питань наявності фактичних і правових підстав щодо виконання доручення, практики застосування відповідного законодавства, можливості та правових наслідків досягнення бажаного для Клієнта результату;
- розірвати договір з АДВОКАТОМ в односторонньому порядку, письмово повідомивши про це АДВОКАТА за 10 днів, рекомендованим листом з повідомленням про вручення або вручається АДВОКАТУ особисто.

3. ОПЛАТА ТА ПОРЯДОК ЗДІЙСНЕННЯ РОЗРАХУНКІВ 
3.1. Надання АДВОКАТОМ правової допомоги КЛІЄНТУ здійснюється на безоплатній основі.

4. КОНФІДЕНЦІЙНІСТЬ ТА АДВОКАТСЬКА ТАЄМНИЦЯ 
4.1. КЛІЄНТ та АДВОКАТ зобов’язуються суворо дотримуватися режиму конфіденційності щодо отриманої один від одного інформації та здійснюватимуть всі можливі заходи для попередження розголошення отриманої інформації. 
4.2. Обсяг адвокатської таємниці, що не підлягає розголошенню, встановлюється Законом України ”Про адвокатуру та адвокатську діяльність”, відповідними нормативними актами, даним Договором. 
4.3. АДВОКАТ не несе відповідальності за розголошення предмета адвокатської таємниці у випадку, якщо таке розголошення було здійснено у відповідності з чинним законодавством України або за згодою КЛІЄНТА. 

5. ФОРС-МАЖОР 
5.1. Сторони звільняються (частково чи повністю) від зобов’язань за договором у випадку неможливості їх виконання через пожежу, військові дії, землетруси, розпорядження та рішення Верховної Ради України, Президента України, Кабінету Міністрів України, інших державних органів, та інших незалежних від Сторін обставин. 
5.2. Сторона, що посилається на обставини непереборної сили, зобов’язана письмово повідомити про їх настання іншу сторону не пізніше 48 годин. 
5.3. АДВОКАТ звільняється від відповідальності за спричинені негативні для КЛІЄНТА правові наслідки, що виникли у зв’язку з набуттям чинності змін в законодавстві, про які АДВОКАТ не міг знати та  передбачити. 

6. СТРОК ДІЇ ДОГОВОРУ 
6.1. Даний Договір укладений на строк до 31.12.2019 та набирає чинності з моменту його підписання. 
6.2. Цей Договір може бути достроково припинений за взаємною згодою Сторін або розірваний на вимогу однієї із Сторін на умовах, передбачених Договором, Законом України „Про адвокатуру та адвокатську діяльність”, Правилами адвокатської етики. 
При цьому, КЛІЄНТ зобов’язаний оплатити АДВОКАТУ гонорар за всю роботу, що була виконана чи підготовлена до виконання, а АДВОКАТ зобов’язаний повідомити КЛІЄНТА про можливі наслідки та ризики, пов’язані з достроковим припиненням Договору.

7. ЗМІНА УМОВ ДАНОГО ДОГОВОРУ 
7.1. Умови даного Договору мають однакову обов’язкову силу для Сторін та можуть бути змінені за взаємною домовленістю з обов’язковим складенням письмового документа. 

8. ІНШІ УМОВИ 
8.1. КЛІЄНТ дає згоду АДВОКАТУ на обробку своїх персональних даних.
8.2. КЛІЄНТ дає згоду на отримання ним звернень (повідомлень, звітів, запитів тощо) засобами СМС–розсилок, поштового зв’язку, електронною поштою, телефонним та/або факсимільним зв’язком.
8.3. Даний Договір складений в двох оригінальних примірниках, по одному для кожної із Сторін, кожен з яких має однакову юридичну силу.
8.4. У випадках, не передбачених даним Договором, Сторони керуються чинним законодавством України. 

9. РЕКВІЗИТИ ТА ПІДПИСИ СТОРІН 

АДВОКАТ
Бандуляк Андрій Олегович

Свідоцтво про право на заняття адвокатською діяльністю серії ВН №000237, видане на підставі рішення Ради адвокатів Вінницької області від 21.03.2018 № 3
Місцезнаходження: вул. Болсуновська, буд. 8, Печерський р-н, м. Київ, 01014


_____________________ А. О. Бандуляк 		

КЛІЄНТ 
НАЦІОНАЛЬНА АКАДЕМІЯ АГРАРНИХ НАУК УКРАЇНИ
Президент Гадзало Я.М.

ЄДРПОУ 00024360
Місцезнаходження: вул. Суворова (Михайла-Омеляновича Павленка), 9, 
м. Київ, 01010



____________ Я.М. Гадзало
	Голові Ради адвокатів міста Києва
Рябенко П. К.
вул. Борисоглібська, буд. 3, 2 поверх, м. Київ, 04070

	Адвоката Бандуляка Андрія Олеговича 
Свідоцтво про право на зайняття адвокатською діяльністю ВН000237
видане на підставі рішення Ради адвокатів Вінницької області від 21.03.2017 № 3
Адреса для листування; пр-т Шевченка, буд. 9а, кв. 93, м. Вишгород, Київська область, 07300


ЗАЯВА
	У липні 2018 року я захворів на гострий серозний менінгоенцефаліт, асоційований з Епштейн-Барр вірусом, з липня 2018 по середину серпня 2018 знаходився у комі, з вересня по теперішній час знаходжусь на реабілітації (у Вишгородській центральній районній лікарні; відділі реабілітації Київської обласної лікарні). П’ятого листопада, відповідно до довідки до акту огляду МСЕК серія АВ № 1026836  призначено першу групу підгрупу «Б» інвалідності за загальним захворюванням з 01.11.2018.
	Виходячи з викладеного вище, я фізично не мав можливості буди присутнім на заходах з підвищення кваліфікації адвокатів України.
	Відповідно до абзацу 6 пункту 14 Порядку про підвищення кваліфікації адвокатів України у разі тривалої (понад трьох місяців) втрати працездатності або з інших поважних причин, за відповідною заявою адвоката та за рішенням ради адвокатів регіону адвокат може бути звільнений від обов’язку підвищення кваліфікації протягом періоду оцінювання повністю або частково.
	Враховуючи вищевикладене, прошу прийняти рішення щодо звільнення від обов’язку підвищення кваліфікації за 2018 рік, протягом періоду хвороби та реабілітації.
Додатки:
1.	Копія свідоцтва про право на заняття адвокатською діяльністю серія ВН №000237 – 1 прим. на 1 арк.
2.	Копія довідки до акту огляду МСЕК  АВ 1026836 – 1 прим. на 1 арк.
3.	Копія виписки з медичної карти стаціонарного хворого № 9201930 – 1 прим. на 4 арк.
4.	Копії листків непрацездатності __________________________________________- 1 прим на _____ арк.

26.12.18		_____________________/А.О. Бандуляк

Вищому спеціалізованому суду України з розгляду цивільних та кримінальних справ
вул. П. Орлика, 4-а, м. Київ, 01043

КОГО
В ІНТЕРЕСАХ КОГО
ЗАСОБИ ЗВ’ЯЗКУ 

Копії: ПЕРЕЛІК ОСІБ, АДРЕСИ


КАСАЦІЙНА СКАРГА 
на вирок НАЗВА СУДУ від ДАТА у справі № _____ та ухвалу Апеляційного суду ____ області від ДАТА

Вироком НАЗВА СУДУ від ДАТА ОСОБА 1 визнаний винним у скоєнні злочинів, передбачених ч. 1 ст. 125 та ч. 2 ст. 189 КК України та засуджений до 3 років позбавлення волі на підставі ч. 1 ст. 70 КК України.
Ухвалою Апеляційного суду ___ області від ДАТА даний вирок залишено без змін. 
З даним вироком суду І інстанції та ухвалою апеляційної інстанції я не згодна у зв’язку із істотним порушенням вимог кримінального процесуального закону та неправильним застосуванням Закону України про кримінальну відповідальність, що на підставі ч. 1 ст. 438 КПК України є підставою для скасування даних судових рішень.

ФАБУЛА СПРАВИ

У ході неодноразових судових засідань потерпілий ОСОБА 2 надавав різні свідчення, які суперечать один одному, його свідчення були мінливими. Проте, потерпілий ОСОБА 2 однозначно показав, що обличчя того, хто наносив йому тілесні ушкодження, він не бачив, бо було темно та туман. Також показав, що вперше побачив ОСОБА 1 лише під час одночасного допиту, раніше останнього ніколи не зустрічав. У судових засіданнях потерпілий неодноразово змінював свідчення, проте суд взяв до уваги одні свідчення, не надавши мотивації неприйняття інших, хоча відповідно до ч. 1 ст. 94 КПК України суд І інстанції мав оцінити кожний доказ з точки зору належності, допустимості та достовірності. Оцінку достовірності доказів потерпілого ОСОБА 2 суд не дав взагалі.
Крім того, суд І інстанції не відобразив у вироку достовірних показань свідка ОСОБА 3, не дав їм належної оцінки та не співставив з іншими доказами у кримінальному провадженні, що є грубим порушенням ст. 9, ст. 94 КПК України. У матеріалах кримінального провадження відсутні будь-які докази, які підтверджують винуватість ОСОБА 1 у скоєнні кримінального правопорушення, передбаченого ч. 1 ст. 125 КК України. Докази, які були досліджені судом та на які суд посилався, а саме: протокол огляду місця події, висновки експертиз та речові докази, не доводять причетності саме ОСОБА 1 до вказаного правопорушення, а говорять про факт наявності у потерпілого тілесних ушкоджень. 
Таким чином, під час вирішення справи по суті суд І інстанції грубо порушив вимоги ст. 94 КПК України, яка говорить про те, що суд за своїм внутрішнім переконанням, яке ґрунтується на всебічному, повному й неупередженому дослідженні всіх обставин кримінального провадження, керуючись законом, оцінюють кожний доказ з точки зору належності, допустимості, достовірності, а сукупність зібраних доказів - з точки зору достатності та взаємозв’язку для прийняття відповідного процесуального рішення. Жоден доказ не має наперед встановленої сили. Не зважаючи на дану норму, суд І інстанції був упередженим під час дослідження доказів, більше того, посилався у судовому рішенні на показання, яких не давали потерпілий та свідок у справі. А отже суд був упередженим та несправедливим, чим грубо порушив засади законності та верховенства права у кримінальному провадженні, встановлені ст.ст. 8, 9 КПК України.
Завданнями кримінального провадження згідно ст. 2 КПК України є у тому числі забезпечення швидкого, повного та неупередженого судового розгляду з тим, щоб кожний, хто вчинив кримінальне правопорушення, був притягнутий до відповідальності в міру своєї вини, жоден невинуватий не був обвинувачений або засуджений, жодна особа не була піддана необґрунтованому процесуальному примусу і щоб до кожного учасника кримінального провадження була застосована належна правова процедура. Рішення НАЗВА СУДУ в частині епізоду за ст. 125 ч. 1 КК України є необґрунтованим, бо воно ухвалене судом не на підставі об’єктивно з’ясованих обставин, які підтверджені доказами, дослідженими під час судового розгляду та оціненими судом відповідно до ст. 94 КПК України як того вимагає ч. 3 ст. 369 КПК України.
Також суд І інстанції дійшов до висновку про винуватість ОСОБА 1 у кримінальному правопорушенні, передбаченому ч. 2 ст. 189 КК України. 
ОПИС ПОДІЙ
Показання потерпілого ОСОБА 4 не можна брати до уваги (по що наголошувалось і в апеляційній скарзі), оскільки в судовому засіданні він свідчив про те, що слідчий до початку судового розгляду вчив потерпілого які свідчення давати, що говорити та яким чином, що підтверджується технічним записом судового засідання від ДАТА (з 17 по 26 хвилину запису). Також потерпілі пояснили суду, що за годину до чергового судового засідання слідчий викликав їх до себе в кабінет та  просив підписати якісь папери, зміст яких потерпілим був не відомий. Як потім в судовому засіданні було встановлено вони підписали заяву про вчинення щодо них кримінального правопорушення, передбаченого ст. 189 КК України. В суді потерпілі пояснили, що намірів подавати заяву за вимагання вони наміру не мали, таких заяв не писали, а слідчий умовив підписати ці папери обманним шляхом (з 32 по 56 хвилину запису від ДАТА). Не зважаючи на явні протиріччя доказів у кримінальному провадженні суд І інстанції не дав їм належної оцінки, виніс необґрунтоване та невмотивоване рішення, а суд апеляційної інстанції всупереч п. 2 ч. 1 ст. 409 КПК України встановивши невідповідність висновків суду, викладених у судовому рішенні, фактичним обставинам кримінального провадження та істотні порушення вимог кримінального процесуального закону, мав би вирок суду скасувати. 
Суд І інстанції також інкримінував моєму клієнту вимагання із погрозою застосування насильства, хоча в ході допиту потерпілої факт погрози не підтвердився, що підтверджується технічними записами судового засідання.
Таким чином, розгляд справи в суді І інстанції був неповним, а висновки суду не відповідають фактичним обставинам кримінального провадження, через що рішення суду є незаконним та необґрунтованим. Апеляційний суд _____ області мав би на підставі вивчених документів вирок НАЗВА СУДУ скасувати.
Відповідно до ч. 4 ст. 405 КПК України неприбуття сторін або інших учасників кримінального провадження не перешкоджає проведенню розгляду, якщо такі особи були належним чином повідомлені про дату, час та місце апеляційного розгляду та не повідомили про важність причини свого неприбуття. Не зважаючи на дану вимогу суд Апеляційної інстанції провів судовий розгляд без моєї участі, участі захисника, участі потерпілих, хоча причини їх неявки суду не були відомі. ОСОБУ 1 в суд ніхто не викликав, про розгляд його апеляційної скарги він дізнався під час виконання рішення суду.
На підставі ч. 2 ст. 412 КПК України судове рішення у будь-якому разі підлягає скасуванню, якщо за наявності підстав для закриття судом провадження в кримінальній справі його не було закрито, а також судове провадження здійснено без участі обвинуваченого, захисника та потерпілого.
Важливим є той момент, що на вищевказаний вирок суду самим потерпілим ОСОБА 4 було подано апеляційну скаргу, в якій він вказував, що ОСОБА 1 не вимагав від нього коштів та не застосовував до нього насильства, просив вирок в цій частині скасувати, а кримінальне провадження за ст. 189 ч. 2 КК України закрити. 
Захисник ОСОБИ 1 також просив провадження відносно останнього закрити у зв’язку із відсутністю в його діях складу злочину, проте суд апеляційної інстанції не взяв до уваги наведені аргументи, клопотання про повторне дослідження обставин провадження було залишено поза увагою, що є грубим порушенням ч. 3 ст. 404 КПК України.
Не зважаючи на наявні протиріччя між висновками суду першої інстанції та доказами, які були встановлені в судовому засіданні, а також встановлену в судових засіданнях мінливість показань потерпілого ОСОБА 2, факту не встановлення останнім особи, яка наносила йому тілесні ушкодження, невпізнання в ОСОБІ 1 особи нападника, наявність показань свідків, які вказували на отримання потерпілим ОСОБА 2 тілесних ушкоджень під час бійки після ДТП; спростування висновків суду свідченнями потерпілого ОСОБА 4, обманні дії слідчого щодо отримання зави від потерпілих та навчання слідчого щодо предмету показань потерпілих, суд Апеляційної інстанції дійшов до висновку про вірність висновків суду І інстанції та не побачив процесуальних порушень.
Таким чином, порушення, допущені судом І інстанції, не були усуненні судом Апеляційної інстанції, а судовий розгляд у суді Апеляційної інстанції проведено із суттєвим порушенням вимог кримінального процесуального законодавства, рішення обох судів мають бути скасовані у зв’язку із істотним порушенням вимог кримінального процесуального закону та неправильним застосуванням закону України про кримінальну відповідальність.
Апеляційний суд своїх висновків належним чином не мотивував, не навів вичерпних доводів щодо необґрунтованості апеляційної скарги, обмежившись лише перерахуванням доказів, покладених в основу вироку, та загальним формулюванням про доведеність винності засудженого у вчиненні інкримінованого йому злочину.
У зв'язку з цим ухвала апеляційного суду не відповідає вимогам ст. 370 КПК України судове рішення повинно бути законним,  обґрунтованим і вмотивованим. Законним є рішення, ухвалене компетентним судом згідно з нормами матеріального права з дотриманням вимог щодо кримінального провадження, передбачених цим Кодексом. Обґрунтованим є рішення, ухвалене судом на підставі об'єктивно з'ясованих обставин, які підтверджені доказами, дослідженими під час судового розгляду та оціненими судом відповідно до вимог ст. 94 цього Кодексу. Вмотивованим є рішення, в якому наведені  належні та достатні мотиви та підстави його ухвалення.
Стаття 6 Конвенції про захист прав людини і основоположних свобод 1950 року говорить, що кожний обвинувачений у вчиненні кримінального правопорушення має щонайменше право захищати себе особисто чи використовувати юридичну допомогу захисника, вибраного на власний розсуд, або - за браком достатніх коштів для оплати юридичної допомоги захисника - одержувати таку допомогу безоплатно, коли цього вимагають інтереси правосуддя.
Пунктом 6 ч. 3 ст. 129 Конституції України закріплено конституційне право обвинуваченого на захист.
Через грубе порушення судом І інстанції вимог кримінального процесуального законодавства, а саме щодо неупередженості суду, законності кримінального провадження, обґрунтованості рішення, правил оцінки доказів, та небажання апеляційного суду усунути дані недоліки не можливо. За для вірного вирішення питання про винуватість ОСОБА 1 слід заново допитати потерпілих та свідків у справі, співставити покази свідків із показами потерпілих та обвинувачених, зробити запит до ДАЇ м. Бердянськ Запорізької області про реєстрацію факту ДТП, яка мала місце ДАТА та її учасників. Справу відносно ОСОБА 1 слід направити на новий розгляд у суд І інстанції, оскільки допущені порушення вимог КПК України та неправильне застосування ЗУ про кримінальну відповідальність неможливо виправити без проведення нового розгляду неупередженим та справедливим судом.
Брати участь у касаційному розгляді я  бажаю.
На підставі вищевикладеного, у відповідності до ст. ст. 125, 189 Кримінального кодексу України, керуючись ст. ст. 2, 8, 9, 94, ч. 3 ст. 369, п.п. 2-4 ч. 1 ст. 409, ч. 1 ст. 424, п. 1 ч. 1 ст. 425, ст. ст. 426, 427, п. 2 ч. ст. 436, п.п. 1, 2 ч. 1 ст. 438, ст. 439 Кримінального Процесуального кодексу України, -

Прошу:

1.	Вирок НАЗВА СУДУ від ДАТА у кримінальному провадженні № ____ за обвинуваченням ОСОБА 1, уродженця НАЗВА МІСТА у скоєнні ним злочинів, передбачених ч. 1 ст. 125 та ч. 2 ст. 189 КК України, скасувати.
2.	Ухвалу Апеляційного суду _____ області від ДАТА скасувати.
3.	Призначити новий розгляд кримінального провадження відносно ОСОБА 1 у суді першої інстанції.

	
Додатки: перелік документів із копіями, відповідно до кількості учасників провадження.

ДАТА											ПІДПИС

Доповнення № 1 
Зауваження учасника процесуальної дії 
до протоколу тимчасового доступу до
речей та документів від _______________ 
відносно _____________
на підставі ч. 4 ст. 104 КПК
_________________________________________
(ПІБ особи) у кримінальному провадженні
від_______________№_______________________ 

Зауваження адвоката ___________________________ до протоколу тимчасового доступу
до речей та документів:
	Не була  надана можливість одержати правову допомогу адвоката (відповідно до ст. 59 Конституції України);
1.	Не представились посвідчення співробітниками поліції, на вимогу, що унеможливило з’ясувати чи вказана дана особа в ухвалі про дозвіл на обшук та чи має вона повноваження
(п. 1 Положення про службове посвідчення працівника прокуратури України, ч. 2 ст. 17 Закону України «Про національну поліцію»)
Частина 3 ст. 18 ЗУ «Про національну поліцію», -  «Звертаючись до особи, або у разі звернення особи до поліцейського, поліцейський зобов'язаний назвати своє прізвище, посаду, спеціальне звання та пред'явити на її вимогу службове посвідчення, надавши можливість ознайомитися з викладеною в ньому інформацією, не випускаючи його з рук».
Закон не містить не лише згадок про обов’язок поліцейського дати зафіксувати своє посвідчення, але й заборони громадянинові зробити це. Дозволено – все, що не заборонено.
	Постанова прокурора про призначення слідчого в даному конкретному кримінальному провадженні відсутня (Згідно ч. 3 ст. 110 КПК України Рішення слідчого, прокурора приймається у формі постанови. Постанова виноситься у випадках, передбачених цим Кодексом, а також коли слідчий, прокурор визнає це за необхідне).
	В порушення ч. 4 ст. 132 до застосування заходу забезпечення кримінального провадження не було здійснено можливість слідчим отримати речі і документи іншим шляхом (наприклад за письмовим запитом слідчого в порядку ст. 93 КПК України) у кримінальному провадженні.
	Не була пред’явлена ухвала про тимчасовий доступ до речей та документів (ч. 2 ст. 159 КПК України, ст. 132 КПК України).
	В ухвалі слідчого судді про тимчасовий доступ до речей та документів не зазначено прізвище, ім’я та по батькові особи, якій надається право тимчасового доступу до речей і документів (п. 1 ч. 1 ст. 164 КПК).
	В ухвалі не зазначено положення закону, на підставі якого постановлено ухвалу (п. 2 ч. 1 ст. 164 КПК України).
	В ухвалі слідчого судді про тимчасовий доступ до речей і документів не зазначено прізвище, ім’я та по батькові фізичної особи або найменування юридичної особи, які мають надати тимчасовий доступ до речей і документів (п. 4 ч. 1 ст. 164 КПК України);
	Були вилучені речі  та документи (які не зазначені в ухвалі)  назва, опис, інші відомості, яких не дають можливість визначити речі і документи, до яких був наданий тимчасовий доступ (п. 5 ч. 1 ст. 164 КПК України).
	Відсутнє розпорядження надати (забезпечити) тимчасовий доступ до речей і документів зазначеній в ухвалі особі та надати їй можливість вилучити зазначені речі і оригінали або копії документів, ій в ухвали (п. 6 ч. 1 ст. 164 КПК);
	В порушення п. 7 ч. 1 ст. 164 строк дії ухвали перевищив один місяць з дня постановлення ухвали.
	В порушення п. 8 ч. 1 ст. 164 відсутні положення закону, які передбачають наслідки невиконання ухвали слідчого судді, суду.
	 В порушення ч. 2 ст. 165 КПК України зазначена в ухвалі слідчого судді, суду особа не  пред’явила особі, яка зазначена в ухвалі як володілець речей і документів, оригінал ухвали про тимчасовий доступ до речей і документів (не пред’явили копію ухвали).
	 В порушення ч. 2 ст. 165 КПК України зазначена в ухвалі слідчого судді, суду особа не  вручила особі, яка зазначена в ухвалі як володілець речей і документів, копію ухвали про тимчасовий доступ до речей і документів (не вручили копію ухвали).
	В порушення ч. 3 ст. 165 КПК України особа, яка пред’явила ухвалу про тимчасовий доступ до речей і оригіналів або копій документів, попри імперативну норму не залишила володільцю речей і оригіналів або копій документів опис речей і оригіналів або копій документів, які були вилучені на виконання ухвали слідчого судді, суду.
	В порушення ч. 4 ст. 165 КПК України на вимогу володільця особою, яка пред’являє ухвалу про тимчасовий доступ до речей і документів, не було залишено копію вилучених оригіналів документів.
	В порушення ч. 4 ст. 165 КПК України не були виготовлені копії документів, які вилучаються або оригінали яких вилучаються, з використанням копіювальної техніки, електронних засобів володільця (за його згодою) або копіювальної техніки, електронних засобів особи, яка пред’являє ухвалу про тимчасовий доступ до речей і документів.
	В порушення абзацу 2 статті 159 КПК України тимчасовий доступ до електронних інформаційних систем або їх частин, мобільних терміналів систем зв’язку здійснювався не шляхом зняття копії інформації, що міститься в таких електронних інформаційних системах або їх частинах, мобільних терміналах систем зв’язку, без їх вилучення, а шляхом безпосереднього вилучення. (стосується коли вони відповідно до ч. 2 ст. 168 КПК України не були зазначені в ухвалі).
(Інформацíйна систéма (англ. Information system) — сукупність організаційних і технічних засобів для збереження та обробки інформації з метою забезпечення інформаційних потреб користувачів. )
( Положення про технічний захист інформації в Україні, затверджене Указом Президента України від 27.09.1999 № 1229/99, Порядок взаємодії органів виконавчоївлади з питань захисту державних інформаційних ресурсів в інформаційних та телекомунікаційних системах, затверджений постановою Кабінету Міністрів України від 16.11.2002 р. № 1772)
	Попри те, що електронні інформаційні системи або їх частини, мобільні термінали систем зв’язку не були зазначені безпосередньо в ухвалі про тимчасовий доступ до речей та документів, їх було вилучено в порушення ч. 2 ст. ст. 168 КПК України. 
	В порушення ст. 161 КПК України уповноважена особа намагалась отримати тимчасовий доступ до речей і документів, до яких заборонено доступ, а саме:
-	листування або інші форми обміну інформацією між захисником та його клієнтом або будь-якою іншою особою, яка представляє його клієнта, у зв’язку із наданням правової допомоги;
-	об’єкти, які додані до такого листування або інших форм обміну інформацією.
	В порушення ч. 1 ст. 168 КПК України факт передання тимчасово вилученого майна не був засвідчений протоколом.
	Під час передання тимчасово вилученого майна при оформленні протоколу, попри прохання адвоката запросити понятих, не були присутні поняті (відповідно до ч. 7 ст. 223 КПК України);
	В протоколі тимчасового доступу до речей і документів не містяться відомості про всіх осіб, які присутні під час проведення процесуальної дії (відповідно до п. 1 ч. 3 ст. 104 КПК України);
	Учасникам процесуальної дії не було надано можливості ознайомитись із текстом протоколу обшуку перед його підписанням (ч. 4 ст. 104 КПК України);
	Було проведено тимчасове вилучення майна та оформлено протокол (з 22 до 6 години) в порушення ч. 4 ст. 223 КПК України).
	В порушення ч. 1 ст. 107 КПК України клопотання адвоката про фіксацію процесуальної дії за допомогою технічних засобів не було задоволено. Збирання доказів передбачене п. 7 ч. 1 ст. 20 ЗУ «Про адвокатську діяльність та адвокатуру».
	Не дали надати письмові пояснення стосовно відмови від підписання в протоколі (ч. 6 ст. 104 «Якщо особа, яка брала участь у проведенні процесуальної дії, відмовилася підписати протокол, про це зазначається в протоколі. Такій особі надається право дати письмові пояснення щодо причин відмови від підписання, які заносяться до протоколу.»)
	Додатки до протоколу не були упаковані належним чином упаковані та засвідчені підписами учасників, стенограма, аудіо-, відеозапис процесуальної дії, відсутній підпис адвоката на упаковках (ч.2- 3 ст. 105 КПК України)
	В порушення ст. 19 Конституції України слідчий не задовольнити клопотання адвоката про залучення його понятого. Оскільки адвокат діє «дозволено все, що не заборонено», а слідчий діє «дозволено все що передбачено законодавством». В діючому КПК не визначено хто обирає понятих, а тому, прохання задовольнити понятого адвоката мало б бути задоволено (ч. 7 ст. 223).
	В порушення ч. 2 ст. 27 Закону України «Про адвокатуру та адвокатську діяльність» адвоката не було допущено по усному договору до укладення письмового.
	Після тимчасового вилучення майна уповноважена службова особа не забезпечила схоронність такого майна (ст. 168 Кримінально-процесуального кодексу України).
	В дорученні на оперативних співробітників не вказано конкретних прізвищ цих співробітників або доручення взагалі відсутнє (ст. 41 КПК України).
	В дорученні на оперативних співробітників використовується печатка для пакетів, замість печатки для довідок (ст. 41 КПК України).
	В порушення ч. 3 ст. 223 КПК України перед проведенням слідчої дії не роз’яснили права понятим.
	На прохання (заяву) адвоката (особи у присутності якої проводився обшук) в порушення ч. 8 ст. 236 не перевірили документи, що встановлюють осіб понятих. Згідно ч. 7 ст. 46 органи державної влади та органи місцевого самоврядування, їх службові особи зобов’язані виконувати законні вимоги захисника.
	В порушення п. 9 ст. 9 Закону України «Про бухгалтерський облік та фінансову звітність» копії та/або оригінали первинних документів та регістри бухгалтерського обліку були вилучені без складання реєстру вилучених документів.
	Виконання ухвали слідчого судді, суду про тимчасовий доступ до речей та документів не було в обов’язковому порядку зафіксоване за допомогою звуко- та відеозаписувальних технічних засобів в той час як за клопотанням учасників процесуальної дії застосування технічних засобів фіксування є обов’язковим (клопотання було заявлене) (ч. 1 ст. 107 КПК України).
	Про відмову в підписанні процесуальної дії не було зазначено в протоколі ч.6 ст. 104 КПК України.

Даний додаток є невід’ємною частиною вищезазначеного протоколу
___________  р. 

Адвокат 		______________ 				М.Г. Герасько





























